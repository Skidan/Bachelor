Багато підприємств середнього та великого бізнесу існують впродовж значного періоду часу, навіть десятиріччями. Але, більш того, швидкість та 
інтенсивність життя не підпорядковується лінійній залежності, більш нагадуючи логарифмічну. Виникають нові підприємства аналогічного характеру та сфери 
інтересів, більш сучасні та технологічно розвинені. А це в багатьох випадках потребує від старих гравців на цьому ринку готовності до швидких та якісних змін.
Внаслідок цього з'являється потреба в автоматизації багатьох процесів, що раніше оброблялись вручну. 
Більше за те, ці процеси постійно пришвидшуються, вдосконалюються та розвиваються, масштабуючись до завдань, які абсолютно неможливо 
обробляти вручну в штатному режимі.
Після набуття широким загалом доступу до мережі Internet (далі - Мережа), відбулася плавна, але незворотна якісна зміна, в результаті якої 
застосування інформаційних систем взагалі стало критерієм життєздатності підприємства.
Разом із цим, нового рівня сягнула культура спілкування з клієнтом, зокрема стандарти швидкості зворотнього зв'язку та обробки запитів.
З іншої сторони, із часом все більше поширюється взаємна інтеграція країн у сфері торгівлі та комерційної / господарської діяльності. Дуже часто люди - представники різних держав, культур та взагалі світогляду - повинні взаємодіяти між собою для досягнення мети, що не завжди буває просто.
В якийсь мірі, для полегшення взаємодії створені стандарти систем якості, такі, як ISO 9001. 
Цей стандарт регламентує систему управління якістю. Із введенням цього стандарту на підприємстві стають прозорими всі процеси, їх можна обчислити та оцінити їх результати. Тим самим, ця система управління якістю стають необхідною складовою середніх та великих підприємств.
На сьогодні, Стандарт існує в імплементації 9001:2015, який вже значно м'якше, ніж 9001:2008 ставиться до документації. Стандарт пристосовується до потреб сьогодення, і розуміючи, що сьогодні документація (оформлення звітів, зокрема паперових) вимагає значного обсягу часу, в порівнянні із іншими поточними справами. За новими правилами стандарту 9001:2015, процеси дозволяється не документувати, а просто вести записи [1].
І це для нас чудова новина, тому що для ведення записів/обліку в будь-яких процесах найкращим інструментом є саме інформаційні системи з базами даних. Стандарт в цілому регламентує велику кількість періодичних завдань, а усюди, де можна відслідкувати періодичність чи простежити залежності, процеси мають бути автоматизовані.
Отже, дана робота має на меті створення програмного забезпечення підтримки роботи відділу контролю якості підприємства, що буде застосовано для автоматизації більшості завдань та вивільнення значного обсягу часу, як невідновлювального ресурсу.


