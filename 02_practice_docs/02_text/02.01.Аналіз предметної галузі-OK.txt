Основна задача для працівника відділа якості - це виявлення системних проблем, пошук причин їх виникнення та розробка рішень для їх усунення. Але крім цього є також велика кількість періодичних завдань (повірка вимірювального інструмента, проходження атестацій для персоналу, розгляд звернень клієнтів (рекламації), керування складами, замовлення витратних матеріалів та ін. Значну частину цих завдань можна автоматизувати. 
Наведемо їх нижче:
- Повірка та заміна вимірювального інструменту;
- Щомісячні заявки на замовлення нового обладнання;
- Відновлення періодичних сертифікатів;
- Склади: списання;
- Робота з рекламаціями.
Як ми бачимо, багато з цих завдань вочевидь можна автоматизувати, наприклад, замовлення нових приладів та обладнання (в залежності від кількості на складах) та пам'ятки з відновлення періодичних сертифікатів (налаштовуються на проміжок часу до закінчення строка дії сертифукату).
Також слід враховувати зручність користування системою, де всі дані зберігаються в одному місці - це значно полегшує та прискорює проходження будь-яких аудитів. Більш того, дуже часто аудит другої сторони закінчується тим, що аудитор інспектує деякі показники в системі та лишається тим задоволений: система діє автоматично, тому це гарантує послідовність та неперервність дій, що є дуже важливим критерієм якості.
Але є деякі сфери діяльності, автоматизування яких не є настільки очевидним. Наприклад, робота за рекламаціями майже завжди передбачає збирання та обробку даних в межах досліджень, і популярними методами це вже автоматизувати неможливо, адже дослідницька робота завжди передбачає елементи творчості. Треба дослідити цю галузь детальніше.
Одже, традиційно робота з рекламаціями передбачає наступні етапи:
- Подання рекламації клієнтом;
- Отримання рекламації відповідальною особою;
- Зворотній зв'язок клієнту про отримання рекламації та прийняття в роботу;
- Збирання даних;
- Відновлення картини, дослідження випадку;
- Приймання рішення та інформування клієнта про рішення;
- Призначення корегуючих дій та відповідальних осіб;
- Визначення матеріальних зобов'язань сторіх та їх впровадження;
- Закриття рекламації та інформування сторін.

В даному випадку, отримання рекламації, надання зворотнього зв'язку клієнтам та (частково) призначення відповідальних сторін можна автоматизувати. Ще кращим є те, що всю інформацію стосовно рекламації можна зберегати в одному місці, не витрачаючи час на оформлення документації (що дозволяє ISO 9001:2015).
За потребою, можна отримати всю інформацію у вигляді документа-звіта, який можна використовувати для офіційного обігу документації. Наприклад, як шаблон можна використати доволі зручний інструмент, розроблений Г. Фордом - "8D звіт" [2]. Ця форма звітності прийнята як стандарт якості на багатьох підприємствах провідних країн світу.
Також слід відмітити, що рекламації прийнято розподіляти по типах. Найчастіше це бувають рекламації зовнішні (від клієнтів), внутрішні (між підрозділами підприємства), транспортні, рекламації постачальникам, тощо. Розподіляють їх тому, що кожна має свою послідовність дій, а це - ще один спосіб автоматизувати їх ведення.
Наприклад, транспортна рекламація містить записи про час, обсяг та якість (результат) завантаження / вивантаження, а також реквізити сторін. Основою цього типу рекламацій може бути товаро-транспортна накладна, яка зазвичай і містить усі потрібні дані. Вона же є й офіційним документом, достатнім для документообігу.
Внутрішня рекламація є аналогічною до зовнішньої, але дещо спрощена - частина даних зазделегідь відома усім та незмінна. На її супровід найчастіше витрачається набагато менше часу, а її документальне оформлення може реалізувати в собі "4D звіт" за авторством того ж Г. Форда.

Ще один аспект діяльності відділу якості - це опис, регламентація та впровадження виробничих процедур та процесів підприємства. І хоча ISO 9001:2015 не зобов'язує описувати всі процеси, практика доводить, що наявність та доступність цих описів значно спрощує взаємодію підрозділів підприємства, робить більш чіткими та прозорими процеси ні підприємстві, а співробітникам дозволяє значно скоріше адаптуватися на новому місці.
